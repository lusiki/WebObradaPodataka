---
title: " "
---

<br>
<br>
<br>
<br>

### Osnovne informacije


**Obrada podataka** je kolegij na diplomskoj razini koji u zimskom semestru akademske godine 2021/22 na Fakultetu hrvatskih studija u Zagrebu izvodi [Luka Sikic](https://www.lukasikic.info/). Kolegij je prvenstveno namijenjen sociolozima, ali i prilagođen za studente iz drugih društvenih zananosti poput politologije, komunikologije, povijesti i ekonomije.

<br>

Kolegij polazi od računalnog pristupa društvenim znanostima (**computational social science (CSS)**) i modernih izvora podatka puput Web-a, aplikacija, društvenih mreža, urbanih senzora i dr. Fokus je na korištenju računalnih tehnologija za obradu i analizu podataka (**Data Science**) te kolegij ne predstavlja sveobuhvatnu referencu za rad s *Big Data* tehnologijama u društvenim znanostima. Ipak, sadržaj kolegija će studentima koristiti kao korisno polazište za daljnji studij *Big Data* principa i alata u drštvenim znanostima i općenito. Za studente zainteresirane za rad sa *Big Data* tehnologijama se preporuča samostalno nadupunjavanje kolegija temama: rad sa terminalom (*Bash Shell*), rad sa platformama za suradnju i razmjenu koda (*Git*, *GitHub*), rad sa *Docker*-om, programiranje i iteraciju, paralelno programiranje, rad u oblaku (*Cloud*). 

<br>

Cilj kolegija je upoznavanje studenata sa:

1) Ekosustavom modernog upravljanja podatcima (*Data Science*)
2) Alatima za obradu i manipulaciju podataka (*paketi u programskom jeziku R*, *SQL*, *Spark* )
3) Modernom metodologijom za analizu podataka (*regresija, strojno učenje, obrada teksta - NLP*)
4) Alatima za prezentaciju i dijeljenje rezulata (*Markdown, Git*)
5) Programskim jezikom R

<br>

Kolegij će osposobiti studente za razumijevanje modernih izvora podataka te metodolgije i alata za obradu podataka. To će studentima omogućiti uključivanje u modernu istraživačku paradigmu i tehnološke (*frontier*) tokove. Osim naglaska na akademsku primjenu stečenog znanja, kroz kolegij će se studentima olakšati uključivanje u poslovni IT sektor na strani analitike i projektnog menadžmenta.

<br>

### Literatura

Koristiti ćemo mnoštvo različitih knjiga i resursa koje će biti dostupne na linkovima kod svakog predavanja.

Sljedeća knjiga ulazi u obaveznu literaturu za kolegij:

<a href="http://barbra-coco.dyndns.org/yuri/R/R%20for%20Data%20Science-%20Import,%20Tidy,%20Transform,%20Visualize,%20and%20Model%20Data.pdf">R for Data Science</a>
<br><i>od Garrett Grolemund-a i  Hadley Wickham-a</i> 
<br>Ovo je referenca za rad sa jezikom R. Dostupna je i <a href="https://r4ds.had.co.nz/">bookdown</a> verzija.


<br>

### Polaganje ispita

U zimskom , ljetnom i jesenskom ispitnom roku studenti imaju završni pismeni ispit iz tema obrađenih na predavanjima i prema priloženoj literaturi. Ispit je položen ako student ostvari 60% od ukupno mogućih bodova: 60-64% = (2); 65-74% = (3); 75-84% = (4); 85% = (5). Uvjet za izlazak na ispit je sudjelovanje na nastavi (maksimalno 2 izostanka) i izrada prezentacije ili seminarskog rada.

<br>

### Prezentacija/seminarski rad

Svi studenti tijekom semestra moraju održati jednu prezentaciju prema zadanoj literaturi u .ppt formi. Izlagači moraju pripremiti na kraju prezentacije i nekoliko (2-3) ključnih pitanja za raspravu na kraju obrađene teme. Prezentaciju je potrebno poslati na e-mail najkasnije u petak, tjedan dana prije seminara.

Seminarski rad se sastoji od (min) 5 stranica teksta i (min) 5 akademskih referenci na temu povezanu sa kolegijem. Rad je potrebno poslati na e-mail najkasnije u petak, tjedan dana prije izlaska na ispit. Svi oblici plagiranja će se sankcionirati.





















